# HAAPSALU KOLLEDŽI KIRJALIKE TÖÖDE VORMINDUSE AUTOMAATKONTROLLI VÕIMALIKKUS

**Autor**: Hanna Kalavus

**Juhendaja**: MSc Priidu Paomets

## SISSEJUHATUS
Käesoleva diplomitöö teemaks on Haapsalu kolledži kirjalike tööde vorminduse automaatkontrolli võimalikkus. Teema on aktuaalne, sest kirjalikke töid esitatakse alates esimesest semestrist, kuid täna on võimalik kirjalike tööde vorminduse kontrolli teostada vaid
manuaalselt ning see on ajakulukas. Tööde vormindamine võib osutuda tülikas, mistõttu ei pöörata sellele suuremat tähelepanu. Vormindus on aga suur osa kirjalikust tööst. Kontrolli teostav rakendus võiks olla abiks harjumuse tekkimisel ja pikemas perspektiivis on tudengitel
lihtsam kirjalikke töid vormindada ning õppejõududel neid lugeda.

Hüpoteesiks on, et arendatav rakendus hoiaks märkimisväärselt kokku õppejõudude aega, mis kulub kirjalike tööde vorminduste kontrollimisele. Tänu sellele saaksid ka tudengid kiiremini oma töödele tagasisidet. See tähendab, et kogu kirjalike tööde protsess võiks kiireneda.

Diplomitöös proovitakse leida läbi uurimisküsimuste ning -tegevuste kinnitust esitatud hüpoteesile. Lisaks soovitakse tööga leida võimalikku lahendust probleemile läbi teoreetiliste aluste.

Diplomitöö käsitleb järgmist probleemküsimust:
Kas ja kuidas on võimalik vähendada õppejõududel kirjalike tööde vorminduse kontrollile kuluvat aega?

Töö eesmärgiks on uurida kirjalike tööde vorminduse automaatkontrolli võimalikkust. Pakutud lahenduseks nimetatud probleemile on rakendus, mis kontrollib kirjalike tööde vormindust vastavalt Haapsalu kolledži kirjalike tööde vorminduse juhendile. Lahendus võiks vähendada
õppejõududel kirjalike tööde vorminduse kontrollile kuluvat aega, sest kaotaks protsessist manuaalse faktori.

### Uurimisküsimused:
- Millised sarnased lahendused on täna juba olemas ja kas neid saaks rakenduse jaoks
kasutada?
• Kuidas saab kirjalikku tööd vastu nõudeid kontrollida ja milliseid parameetreid peaks
rakendus jälgima?
- Milline on peamine failiformaat, milles tudengid oma töid esitavad ning milliseid
failiformaate on võimalik kontrollida?
• Kas ja kuidas saaksid pakutavast lahendusest kasu nii õppejõud kui ka tudengid?

### Uurimisülesanded:
• Uurida, kas ja millised sarnased lahendused on täna olemas ning kas neid saaks
kasutada;
• Koostada küsimustikud saamaks ülevaadet kirjalike tööde tänasest olukorrast ja
peamistest kasutusel olevatest formaatidest ja rakendustest;
• Uurida, milliseid failiformaate on võimalik kontrollida ja milliseid on otstarbekas
kontrollida;
• Harutada lahti valitud failiformaadid ja kõrvutada parameetreid Haapsalu kolledži
kirjalike tööde juhendiga.

Diplomitöö koosneb seitsmest peatükist, sissejuhatusest ja kokkuvõttest. Peatükkidest esimene
kirjeldab uurimismeetodeid, teine uurimistulemusi. Kolmandas peatükis lahatakse
failiformaate ning selle tulemusena on neljandas peatükis kirjeldatud valituks osutunud
failiformaadi kõrvutamist kirjalike tööde nõuetega. Viiendas peatükis selgitatakse lahti töö
põhiosana valminud parameetrite tabel. Kuuendas peatükis kirjeldatakse automaatkontrolli
võimalikke etappe ning võrreldakse erinevaid potentsiaalseid lahendusi rakenduse
realiseerimiseks. Seitsmes peatükk sisaldab tulemuste analüüsi ja järeldusi. Töö lisadest leiab
küsitluste ankeedid ning parameetrite tabelid.

### Diplomitöö täistekst
[Täistekst pdf-failina](./Vorminduse_kontroll.pdf)