# TUNNIPLAANI RAKENDUSE ARENDAMINE JA JUURUTAMINE TALLINNA ÜLIKOOLI HAAPSALU KOLLEDŽI NÄITEL

**Autor**: Ahti Irs

**Juhendaja**: MA Martti Raavel

![Ylesehitus](./Ylesehitus.png)
## SISSEJUHATUS
Haapsalu kolledžis kasutatav tunniplaanisüsteem on suuremate muudatusteta kasutusel olnud juba aastast 2015, millal tehti sellekohane diplomitöö (Ling, 2015). Kolmanda kursuse alguses läbitud valikpraktikas alustasime uue tunniplaani süsteemi loomist ja selle arendamiseks viisime tudengite ja õppejõudude seas läbi kasutusel oleva tunniplaaniga seotud küsitluse. Selgus, et hetkel kasutusel oleval tunniplaanil puudub osaliselt tudengite ja õppejõudude poolt oodatav funktsionaalsus. Sellest tulenevalt pakkus kool mulle võimalust arendada ja juurutada diplomitöö raames uus tunniplaani rakendus kasutades valikpraktikas tehtud tööd.

Valikpraktika uurimistööle tuginedes saab praegu kasutuses oleval tunniplaanil selgelt välja tuua järgnevad probleemid:
- aegunud disain;
- puudub integratsioonide võimalus teiste süsteemidega;
- ei võimalda kuvada koduseid töid ja tähtaegu;
- ei ole kasutatav mobiilsetel seadmetel.

Diplomitöö eesmärk on arendada valikpraktikas loodud tunniplaani kood tasemeni, mis võimaldaks rakenduse reaalselt kolledžis kasutusele võtta ja seejärel ka praktiliselt juurutada kooli IT taristus. Uuel tunniplaani süsteemil peab olema teostatud kõik küsitluste põhjal saadud kasutajate soovitud olulisimad omadused. Teise eesmärgina peaks arenduse käigus jälgima parimat praktikat koodi kirjutamisel, arenduskeskkonnas hoidmisel, dokumenteerimisel ja testimisel. Loodav kood peab võimaldama võimalikult vähese vaevaga arendust jätkata järgmiste aastate tudengitel ja looma omamoodi näidise või standardi kuidas, ja milliste vahenditega koodi ning dokumentatsiooni kirjutada ja vormindada.

### Uurimisküsimused:
- Mis on valikpraktika raames arendatud tunniplaani prototüübi funktsionaalsuses puudu, et seda saaks koolis kasutusele võtta?
- Kuidas juurutada koodi kooli infrastruktuuri?
- Kuidas kirjutada hästi hallatavat koodi?

## Uurimisülesanded:
- Välja selgitada ja teostada vajalikud lahendused rakenduse kasutuselevõtuks.
- Uurida kuidas kasutatav struktuur ja valitud tehnoloogiad võimaldavad pidevat integratsiooni ja juurutust kooli IT taristuga.
- Välja selgitada hea koodikirjutamise parimad praktikad.

Töö koosneb sissejuhatusest, kuuest peatükist ja kokkuvõttest. Esimeses peatükis kirjeldan uurimistöö teoreetilist alust mis käsitleb tunniplaanisüsteemi vajalikkust ja tunniplaanisüsteemide ajas muutunud nõudeid, kaasaegset IT taristu ülesehitust ja arenduskeskkondade ja süsteemide hetkesesisu. Teises peatükis käsitlen diplomitöös püstitatud küsimustele vastuste leidmise metoodikat. Kolmandas käsitlen koodi ülesehitust, üldpõhimõtet ja andmestruktuuri ning analüüsin puuduvat funktsionaalsust. Neljandas peatükis vaatlen koodi arendust etappide kaupa. Viiendas peatükis tegelen koodi arenduskeskkonna integreerimist kooli IT taristuga järjepideva integratsiooni ja arenduse (edaspidi CI/CD) meetodil.

### Diplomitöö täistekst
[Täistekst pdf-failina](./Tunniplaan_back.pdf)