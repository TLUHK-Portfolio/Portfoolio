# HAAPSALU KOLLEDŽI TUNNIPLAANI NUTISEADME KUVA LOOMINE

**Autor**: Jaanus Saago

**Juhendaja**: MSc Priidu Paomets

## SISSEJUHATUS
Diplomitöö teemaks on Haapsalu kolledži tunniplaani rakenduse nutikuva loomine. Praegune Haapsalu kolledži tunniplaan on loodud aastal 2015 kolledži tudengi poolt diplomitööna. Valikpraktika raames läbiviidud uurimuse tulemusena andsid tudengid ja õppejõud tagasisidet, et tunniplaani ei ole mugav kasutada, ikoonid ei ole arusaadavad ning info saamiseks on vaja teha palju liigutusi. Lisaks puudub tänasel lahendusel skaleeruv nutikuva. Nutiseadmes on tunniplaani kasutamine väga ebamugav. Samas selgus uuringu tulemusel, et peaaegu pooled (46%) uuringus osalejatest kasutavad tunniplaani vaatamiseks ka nutiseadet. Inimesed tahavad nutiseadmes kasutusmugavust ja sellele pööratakse üha enam tähelepanu (Cajander et al., 2022). Järjest rohkem kasutatakse  gapäevaselt nutitelefone (Bouchrika, 2023) ning seetõttu on
õigustatud ka ootus teha igapäevased toimingud mugavalt läbi nutitelefoni. Eeltoodule tuginedes saab väita, et tänane Haapsalu kolledži tunniplaan ei ole ajakohane ning vajab uuendamist.

Valikpraktika õppeaine raames on käesoleval õppeaastal loodud uue tunniplaani veebiversioon. Veebiversiooni loomisel uuendati ja lisati uusi funktsionaalsusi ning muudeti tunniplaani disaini. Uue tunniplaani loomise juures ei arvestatud eraldi nutiseadme kasutusmugavusega.
Seega ei ole ka valikpraktika õppeaine raames loodud lahendust mugav nutiseadmes kasutada. Kuna Haapsalu kolledž on avaldanud soovi uus tunniplaani rakendus kasutusele võtta, siis arendatakse valikpraktika õppeaines loodut edasi kahe diplomitöö raames. Ahti Irsi diplomitöö
eesmärgiks on arendada uue tunniplaani veebiversiooni kood tasemeni mis võimaldaks rakenduse reaalselt kolledžis kasutusele võtta. Antud diplomitöö raames täiendatakse loodud rakendust, lisades sellele nutikuva koos lisafunktsionaalsustega.

Diplomitöö eesmärk on selgitada välja Haapsalu kolledži tunniplaani nutiseadme kuva sobivaim tehnoloogiline lahendus ning luua kasutajasõbralik valmislahendus.

### Uurimisküsimused:
- Millised on praegu kasutuses oleva tunniplaani kuva kitsaskohad?
- Milline on sobivaim tehnoloogiline lahendus Haapsalu kolledži tunniplaani nutiseadme kuva tegemiseks?
- Milline Haapsalu kolledži tunniplaani nutiseadme kuva on kasutaja jaoks mugav?

## Uurimisülesanded
- Selgitada välja erinevad nutiseadme kuva tegemise tehnoloogilised lahendused.
- Tuua välja praegu kasutuses oleva tunniplaani nutikuva kitsaskohad.
- Luua uus nutiseadme rakenduse kuva.
- Testida loodud rakenduse kuva kasutusmugavust ja funktsionaalsust kolledži tudengite,õppejõudude ja haldustöötajatega.

Töö koosneb neljast peatükist, sissejuhatusest ja kokkuvõttest. Esimeses peatükis antakse ülevaade valikpraktika õppeaines läbiviidud uuringust, tuuakse välja tunniplaani olulisemad nõuded ning kirjeldatakse valikpraktikas valminud lahendust. Teises peatükis tuuakse välja
mobiilirakenduse arendamise võimalused, võrreldakse neid omavahel ning valitakse tunniplaani nutikuva loomiseks sobivaim. Kolmandas peatükis antakse ülevaade kasutatavatest lahendustest ja tehnoloogiatest. Kirjeldatakse kasutusmugavuse erinevaid aspekte ning kasutatud CSS-raamistikku. Neljandas peatükis kirjeldatakse nutiseadme kuva rakenduse teostust: disaini ja kasutusmugavust, prototüübi loomist, arendamist, testimist ning tulemust ja edasiarenduse võimalusi. Kõik töös kasutatavad joonised ja koodnäited on autori enda loodud, kui ei ole märgitud teisiti.

### Diplomitöö täistekst
[Täistekst pdf-failina](./Tunniplaan_mobiil.pdf)